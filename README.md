# Prosjekt: Spillprogrammering i Python
**Omfang: 4 uker** (ekskludert praksisperioden uke 45-46)

## Arbeidsmåte
I prosjektet skal vi benytte en systemutviklingsmåte kalt Smidig metodikk, såkalt Scrum-prosjekt. Dere skal arbeide i team på 4 (pluss ett team på 5). Dere velger gruppene selv. Dette skal være en gruppoppgave, så det er ikke lov å arbeide alene.

## Oppdragsgiver og Oppdrag
Deres gruppe har fått oppgave å utvikle et spill for den lokale retro-arkaden. Retro-arkaden ønsker å utvide spillene de har tilgang til, med ett nytt spill som enten er, eller ligner på et klassisk spill. Arbeidsgiver har en liste med spill de ønsker seg, og antar at noen av spillene kan være vanskeligere å lage enn andre.

- **Lavere kompleksitet:**
  - Brickbreaker, Packman, FlappyBird.
- **Medium kompleksitet:**
  - Pinball spill og TowerDefense spill.
- **Høyere kompleksitet:**
  - Pac-Man, Plattformerspill som Super Mario?

## Sprinter
Arbeidsgiver vil ha kort iterasjonstid, og legger opp til 2 sprinter med varighet på 2 uker.

**Sprint 1:** Fra 26.10 til 23.11 (praksis 06.11-17.11), sprint review 23.11.

**Sprint 2:** Fra 28.11-12.12, sprint review 12.12 (prosjektet skal da være ferdig).

**Arbeidsgiver har også gitt disse begrensningene:**
- Må være et 2D spill!
- Må benytte objektorientering.
- Må ha med og gjennomføre kollisjonsdeteksjon.

# Hva skal leveres?
- Spillet leveres via Github
- Rapport om prosessen, med brukerhistorier, backlog, referat fra sprint planning meeting (x2), og sprint retrospective (x2)
- Individuell refleksjon: Hva har du bidratt med i prosjektet, hvilke utfordringer har oppstått for deg individuelt og for gruppa, hva har du lært i prosjektet og hva syns du om SCRUM som arbeidsform?

HUSK: ALLE ARBEIDSØKTER STARTER MED DAILY SCRUM! Her skal alle på teamet fortelle hva de har gjort siden sist, hvilke utfordringer de har hatt, om de trenger hjelp, og hva de skal gjøre denne økten.

Lykke til!
